# -*- mode: mandoku-view -*-
#+TITLE: 周易像象述
#+DATE: 2015-09-23 09:35:15
#+PROPERTY: JUAN 10
<pb:KR1a0108_WYG_010-1a>¶
欽定四庫全書¶
　周易像象述卷十¶
　　　　　　　　　　　　明　吳桂森　撰¶
繫辭下傳¶
八卦成列象在其中矣因而重之爻在其中矣剛柔相¶
推變在其中矣繫辭焉而命之動在其中矣吉凶悔吝¶
者生乎動者也¶
　下繫節節申明上繫上繫首章說易簡理得次章說¶
<pb:KR1a0108_WYG_010-1b>¶
　六爻之動三極之道故此處首明動而貞于一則易¶
　簡之理得矣太極生兩儀四象八卦三畫既具純而¶
　乾坤交而六子自然便有健順有動陷止入麗說之¶
　象故曰象在其中天地有此理則有此象也八卦相¶
　重成六十四象則六位已具每象之中有六様時義¶
　故爻在其中爻之理具于彖象中也六十四卦不過¶
　剛柔兩畫相推一卦六變(六/爻)亦不過剛柔相推再推¶
　而極之每卦具六十四變故曰變在其中其變化无¶
<pb:KR1a0108_WYG_010-2a>¶
　不備也聖人因象爻而繫之辭觀㑹通以行典禮如¶
　此而動動皆成象成爻故動在其中善動之道具在¶
　所繫辭中也故吉凶悔吝之分皆于動處生蓋辭中¶
　所言吉凶悔吝不過言其理之有定在者使辭吉矣¶
　必如其動則吉辭凶矣能不動又何凶有悔吝矣動¶
　而知其介則悔而无咎无非于動時神其變化也聖¶
　人教人用易之法全在此只歸重動在其中一句¶
　爻象所陳皆是天理聖人闡發其理都是天命之不¶
<pb:KR1a0108_WYG_010-2b>¶
　可違故曰繫辭焉以命之¶
剛柔者立本者也變通者趣時者也吉凶者貞勝者也¶
(貞正也/常也)天地之道貞觀者也(觀示/也)日月之道貞明者也¶
天下之動貞夫一者也¶
　剛柔是一定之體然其用則以剛推柔以柔推剛時¶
　宜不同故變通所以趨時也惟其時有不同則當乎¶
　時者為貞不當乎時者為不貞得其貞无不吉失其¶
　貞无不凶吉凶无定形以貞勝者也(非互相/勝之謂)何為貞¶
<pb:KR1a0108_WYG_010-3a>¶
　剛只是主柔只是承故觀于天地天常主地常承以¶
　貞為法象者也曰貞觀即大觀在上之觀天尊地卑¶
　乾坤定位這便是天地一个大觀法處又觀于日月¶
　日常明月代明以貞為懸象著明者也曰貞明剛柔¶
　有推移而其貞之理則一動之貞貞夫一故吉凶悔¶
　吝之生一與不一之間也　六位有剛柔爻質有剛¶
　柔皆一定者也變通之剛柔則時乎剛而柔時乎柔¶
　而剛迭用者也惟一定故位有當不當爻有宜不宜¶
<pb:KR1a0108_WYG_010-3b>¶
　吉凶所以殊惟變通則宜剛而剛不失剛為主之貞¶
　宜柔而柔不失柔為承之貞所謂貞于一者如此¶
夫乾確然示人易矣夫坤隤然示人簡矣(確然健貌隤/然順貌所謂)¶
(貞觀/者也)爻也者效此者也象也者像此者也爻象動乎内¶
吉凶見乎外功業見乎變聖人之情見乎辭¶
　天下之動貞于一只為乾坤原貞于一也夫乾靜專¶
　動直只是一个健所以確然知大始而示人以易夫¶
　坤靜闔動闢只是一个順所以隤然作成物而示人¶
<pb:KR1a0108_WYG_010-4a>¶
　以簡易簡貞于一也效得此一便是爻像得此一便¶
　是象其一不一何處分皆在人一念動處分一念之¶
　動而貞便是爻是象故爻象動于内則吉凶自分必¶
　无不貞應于外自然成盛徳大業而變化見矣聖人¶
　所以因爻象繫之辭正欲人因辭而知慎動因動而¶
　知貞一无非一段憂天下深情故繫辭而命之也下¶
　文言仁言義正是聖人所以貞天下之動者　動是¶
　㡬在隠微之介謂之内涉于既動方有吉凶可見謂¶
<pb:KR1a0108_WYG_010-4b>¶
　之外(本義内謂蓍卦之中外謂/蓍卦之外只就書上說也)¶
天地之大徳曰生聖人之大寶曰位何以守位曰仁何¶
以聚人曰財理財正辭禁民為非曰義¶
　何言聖人之情天地大徳无過一生聖人體其生生¶
　者以仁育天下裁其生生者以義正天下无不于繫¶
　辭中見之仁乾之元善義坤之方外義者仁之輔也¶
　非義正无以成仁育即乾始坤成之理合則生生¶
　聖人在位然後民生蒙澤故大寳曰位生民之道財¶
<pb:KR1a0108_WYG_010-5a>¶
　為先故聚人曰財凡利于民生者皆曰財見利必妨¶
　義故理財正辭以禁民非曰義聖人備物致用立成¶
　器以為天下利皆理財事也辨吉凶明失得皆正辭¶
　事也理財正辭皆所以禁非也　六爻之動三極之¶
　道故象也爻也變也聖人設之繫之无非示人善動¶
　之道惟貞于一方為善動易簡理得方為貞于一仁¶
　義即易簡之理也語脈一貫¶
　　右第一章(此章言卦爻吉/凶造化功業)　申明善動之道¶
<pb:KR1a0108_WYG_010-5b>¶
古者包犧氏之王天下也仰則觀象於天俯則觀法于¶
地觀鳥獸之文與地之宜近取諸身逺取諸物于是始¶
作八卦以通神明之徳以類萬物之情(神明之徳如健/順動止之性萬)¶
(物之情如雷/風山澤之象)¶
　此正聖人體天地大生之徳仁育義正天下之事¶
　上古聖人原通天地萬物為一身故能上象天下法¶
　地通萬物之文與宜于是逺近皆取作八卦而神明¶
　通萬物類也蓋自八卦作則日用不知之民皆得以¶
<pb:KR1a0108_WYG_010-6a>¶
　象天法地利用出入是聖人神明之徳所通也即齋¶
　戒以神明其徳之謂天地間萬物无不得以遂其生¶
　若其性是萬物之情所以類也謂物各得其類能盡¶
　物之性也鳥獸動物本乎天孕育生化有其文皆天¶
　之象草木植物本乎地髙下燥濕有其宜皆地之法¶
作結繩而為網罟以佃以漁蓋取諸離(兩目相承/而物麗焉)包犧¶
氏没神農氏作斵木為耜揉木為耒耒耨之利以教天¶
下蓋取諸益(上入/下動)日中為市致天下之民聚天下之貨¶
<pb:KR1a0108_WYG_010-6b>¶
交易而退各得其所蓋取諸噬嗑(上明而/下動)¶
　教佃(田/獵)漁以使民鮮食教稼穡以使民穀食交易通¶
　財以使民足貨皆所以遂民之生生理民之財用聖¶
　人仁育義正之事　包犧首開天地便啓人這㸃離¶
　明以佃以漁以耕非但為民口腹計交食于地交養¶
　于天便是參兩天地大作用日中交易便是變通盡¶
　利鼓舞盡神凡後世養生事神行禮何者不本于此¶
　故曰禮始諸飲食¶
<pb:KR1a0108_WYG_010-7a>¶
神農氏没黄帝堯舜氏作通其變使民不倦神而化之¶
使民宜之易窮則變變則通通則久是以自天祐之吉¶
无不利¶
　太古之民徐徐于于其生也期于有養而已故聖人¶
　以食貨為先逮乎中古民俗漸移可憂者不獨在食¶
　也故聖人曲盡其變通神化之道變而通通而久然¶
　後神明而得自天之祐此仁之至義之盡也　羲農¶
　所取三卦首離明次震生巽齊皆東南卦生天下之¶
<pb:KR1a0108_WYG_010-7b>¶
　能事也黄帝堯舜所取十卦方合東南西北兼取成¶
　天下之能事也¶
黄帝堯舜垂衣裳而天下治蓋取諸乾坤刳木為舟剡¶
木為楫舟楫之利以濟不通致逺以利天下蓋取諸渙¶
(木在/水上)服牛乗馬引重致逺以利天下蓋取諸隨(下動/上悅)重¶
門擊柝以待暴客蓋取諸豫斷木為杵掘地為臼臼杵¶
之利萬民以濟蓋取諸小過(下止/上動)弦木為弧剡木為矢¶
弧矢之利以威天下蓋取諸睽上古穴居而野處後世¶
<pb:KR1a0108_WYG_010-8a>¶
聖人易之以宫室上棟下宇以待風雨蓋取諸大壯古¶
之葬者厚衣之以薪葬之中野不封不樹喪期无數後¶
世聖人易之以棺槨蓋取諸大過上古結繩而治後世¶
聖人易之以書契百官以治萬民以察蓋取諸夬¶
　取諸乾坤只觀上衣下裳天地𤣥黄之義全具人一¶
　身尊卑之分貴賤之等截然有辨故垂衣裳而天下¶
　治聖人以禮化天下皆象乾坤也各卦取象皆有精¶
　義渙取其利涉而无所不通隨取其隨時而无所不¶
<pb:KR1a0108_WYG_010-8b>¶
　宜豫之義防患不嫌于謹小過之義養生不厭于精¶
　飲食之際一毫辨晰不精非小過也睽之中有相成¶
　之義故以之用威壯于棟下有天宇之可安故用以¶
　居室人一日不安天宇非壯義也送死大事故不嫌¶
　于過盛至于書契之作尤聖人因人情之變而曲盡¶
　變通宜民之道是生民之所不可一日无也自結繩¶
　以來聖人南面而聴天下惟此書契故離明之用非¶
　夬无以通其窮百官以治萬民以察制器尚象聖人¶
<pb:KR1a0108_WYG_010-9a>¶
　之妙用至矣盡矣无以加矣¶
　首作結繩蓋取諸離人无離明便自斷了生生之本¶
　人不知益便自絶了養命之源不知噬嗑便是自塞¶
　了日用飲食之道不知乾坤衣裳而顛倒馬牛而襟¶
　&KR0322;矣不知小過飲食不知正味禽獸而芻豢矣无豫¶
　則終日處危境无隨則終日无安行无壯而一身无¶
　居止不知睽而生何以逺患不知大過而死何以殁¶
　寧至于書契一日不用而前何以通千古後何以垂¶
<pb:KR1a0108_WYG_010-9b>¶
　百世雖生于天壤終日如長夜而不旦也豈不哀哉¶
　故聖人制器先之以離明繼之以澤天夬欲人无失¶
　此明以終无失此天也噫微矣¶
　　右第二章(言聖人制器/尚象之事)　申明開物成務之事¶
是故易者象也象也者像也彖者材也爻也者效天下¶
之動者也是故吉凶生而悔吝著也¶
　易一路說象至此發明聖人立卦立象无非為人像¶
　此象也故彖之所言衆理具焉如材之皆備以待人¶
<pb:KR1a0108_WYG_010-10a>¶
　之取用爻之所言則爻象中之理有隨時而宜者以¶
　待人效之而動動而能像則得其貞動而不能像則¶
　失其貞吉凶悔吝之分分以此也　人不備六十四¶
　象何以言材不備三百八十四爻何以言動則所謂¶
　像者終未湊手¶
　　右第三章　申明吉凶悔吝生乎動¶
陽卦多陰(震坎/艮)陰卦多陽(巽離/兌)其故何也陽卦竒陰卦¶
耦其徳行何也陽一君而二民君子之道也陰二君而¶
<pb:KR1a0108_WYG_010-10b>¶
一民小人之道也¶
　以言八卦之徳則八徳同也以言六子之用則妙萬¶
　物者同也惟就其陰陽之質言竒偶既分則剛柔分¶
　大小分貴賤分故其徳行有君子之道有小人之道¶
　君子之道宜為主宜居尊小人之道宜為從宜居卑¶
　于是八卦雜居有愛有惡有相得不相得而吉凶悔¶
　吝于是乎生矣然有貞一之道焉柔不凌剛小不加¶
　大賤不妨貴君子得其為君子小人安其為小人則¶
<pb:KR1a0108_WYG_010-11a>¶
　趨時之妙用而自天祐之吉无不利者也¶
　　右第四章　申明卦有小大¶
易曰憧憧往來朋從爾思子曰天下何思何慮天下同¶
歸而殊塗一致而百慮天下何思何慮日往則月來月¶
往則日來日月相推而明生焉寒往則暑來暑往則寒¶
來寒暑相推而歳成焉往者屈也來者信也屈信相感¶
而利生焉(言往來屈信皆感/應自然之常理)尺蠖之屈以求信也龍蛇¶
之蟄以存身也精義入神以致用也利用安身以崇徳¶
<pb:KR1a0108_WYG_010-11b>¶
也過此以往未之或知也窮神知化徳之盛也¶
　承上章陽為君陰為民此合陰陽而致一之道也致¶
　一則千變萬化无窮之妙用出矣故致一則吉不致¶
　一則凶引十一爻无非發明此義　大凡思慮貴一¶
　不貴二人不能善感應之道都為思慮紛擾不得歸¶
　一然却有个縁故若在感應往來上用心便都是¶
　憧憧不可勝用之思慮若在个本原上用心便只是¶
　一路蓋往來處其途則殊其用則百如何思慮得若¶
<pb:KR1a0108_WYG_010-12a>¶
　本原處則其歸同也其致一也有思慮而只謂之无¶
　思无慮何也一處用心則非營營之思慮也得了无¶
　思无慮本體何至有朋從之擾這不是斷絶了往來¶
　屈信悍然不顧之謂蓋論屈信往來自是有个定理¶
　有往則有來有屈則有信今日往明日自來往處屈¶
　得一分來處自信得一分故有小小屈便有小小信¶
　尺蠖是也有大段屈便有大段信龍蛇是也龍蛇不¶
　是秋冬蟄藏則不能存其身如何有春夏之變化有¶
<pb:KR1a0108_WYG_010-12b>¶
　蟄藏以存身工夫自有出而變化作用所以君子不¶
　在屈屈信信上著思慮只在屈信之一致上着思慮¶
　一致處只是个理所謂義也精義入神則屈信往來¶
　都一以貫之无所不妙故足以致用如此用无不利¶
　身无不安自然日新富有故曰以崇徳也(崇徳兼/廣業在)到¶
　徳日以崇自然不言而信不疾而速有不可測識之¶
　妙所謂聖不可知此也然君子用心只知有精義充¶
　積而至于窮神至于知化不過積盛自致爾原來只¶
<pb:KR1a0108_WYG_010-13a>¶
　是這个都在致一中若不在致一處著思慮便終日¶
　在往來上着力濟得甚事是所謂朋從之擾也　往¶
　者屈也(根上文/往來說)二句要活看往屈來自信則來屈往¶
　自信摠見其相因而必然之意未之或知言其神妙¶
　有不可思議境界乃深贊之辭精義而利用利用而¶
　崇徳一直說下(本義精義入神乃所以為出而致用/之本利用安身乃所以為入而崇徳)¶
　(之資内外交相養互/相發也似非正意)殊塗者理之不可齊百慮者用¶
　心之不可齊也¶
<pb:KR1a0108_WYG_010-13b>¶
易曰困于石據于蒺藜入于其宫不見其妻凶子曰非¶
所困而困焉名必辱非所據而據焉身必危既辱且危死¶
期將至妻其可得見耶(困六/三)易曰公用射隼于髙墉之¶
上獲之无不利子曰隼者禽也弓矢者器也射之者人¶
也君子藏器于身待時而動何不利之有動而不括(括/結)¶
(碍/也)是以出而有獲語成器而動者也(解上/六)子曰小人不¶
恥不仁不畏不義不見利不勸不威不懲小懲而大誡¶
此小人之福也易曰屨校滅趾无咎此之謂也(噬嗑/初九)善¶
<pb:KR1a0108_WYG_010-14a>¶
不積不足以成名惡不積不足以滅身小人以小善為¶
无益而弗為也以小惡為无傷而弗去也故惡積而不¶
可掩罪大而不可解易曰何校滅耳凶(噬嗑/上九)子曰危者¶
安其位者也亡者保其存者也亂者有其治者也是故¶
君子安而不忘危存而不忘亡治而不忘亂是以身安¶
而國家可保也易曰其亡其亡繫于苞桑(否九/五)子曰徳¶
薄而位尊知小而謀大力小而任重鮮不及矣易曰鼎¶
折足覆公餗其形渥凶言不勝其任也(鼎九/四)子曰知㡬其¶
<pb:KR1a0108_WYG_010-14b>¶
神乎君子上交不謟下交不凟其知㡬乎㡬者動之微¶
吉之先見者也君子見㡬而作不俟終日易曰介于石¶
不終日貞吉介如石焉寧用終日斷可識矣君子知微¶
知彰知柔知剛萬夫之望(豫六/二)子曰顔氏之子其殆庶¶
㡬乎有不善未嘗不知知之未嘗復行也易曰不逺復¶
无祗悔元吉(復初/九)天地絪緼(絪緼交/密之狀)萬物化醇(醇謂厚/而凝也)¶
男女搆精萬物化生易曰三人行則損一人一人行則¶
得其友言致一也(損六/三)子曰君子安其身而後動易其¶
<pb:KR1a0108_WYG_010-15a>¶
心而後語定其交而後求君子修此三者故全也危以¶
動則民不與也懼以語則民不應也无交而求則民不¶
與也莫之與則傷之者至矣易曰莫益之或擊之立心¶
勿恒凶(益上/九)¶
　所引爻辭无非精義利用之學至損三爻復舉致一¶
　二字以結明之恒之立心勿恒則不知一之故也¶
　困之失其據失其安則失義而不知利用者也解之¶
　時而動出而獲則精義而得其利用者也噬嗑之初¶
<pb:KR1a0108_WYG_010-15b>¶
　與上小人取禍有輕重皆從不知義來否之保治君¶
　子戒慎于未然皆從知義來惟不知義必不能勝重¶
　大之任如鼎之自覆惟知義必能貞如石之介得豫¶
　之先㡬義者宜也宜動而動有㡬之先見者焉出于¶
　㡬入于非㡬則出于義入于非義故㡬者動之微吉¶
　之先見者也精義入神然後得知㡬故知㡬其神乎¶
　知㡬者窮神知化之門也如復之知㡬則元吉而无¶
　祗悔矣知㡬知致一之㡬也不能知㡬則恒之危以¶
<pb:KR1a0108_WYG_010-16a>¶
　動也懼以語也无交而求也蓋心无主自不能有常¶
　心不能有常能免或擊之凶乎　孫聞斯曰吉凶悔¶
　吝生乎動何以但云吉之先見蓋凶悔吝處之各有¶
　道知㡬者知此也處之盡道則凶悔吝同歸于吉矣¶
　　損爻艮在上陽卦也天象男象兌在下陰卦也地¶
　象女象損道只在上行三人行下三爻上行也若三¶
　爻齊行則六三一陰與兩陽爻有二矣非致一矣惟¶
　損其六三則初剛上行與六四合二剛上行與六五¶
<pb:KR1a0108_WYG_010-16b>¶
　合是致一也以六三一爻上行則得上九為友而陰¶
　陽亦合矣是致一也此乃以兌女從艮男女成得絪¶
　緼方開得化生之門所謂致一而利用安身者如此¶
　可見精義入神不過要精一君二民君子之道兩章¶
　之㫖盡發明于此爻¶
　　右第五章　申明上章引七爻擬議以成變化之¶
　　　道¶
子曰乾坤其易之門耶乾陽物也坤陰物也陰陽合徳¶
<pb:KR1a0108_WYG_010-17a>¶
而剛柔有體以體天地之撰以通神明之徳(撰猶/事也)其稱¶
名也雜而不越(差/繆)於稽其類其衰世之意耶夫易彰往¶
而察來而微顯闡幽開而當名辯物正言(句/)斷辭則備¶
矣其稱名也小其取類也大其㫖逺其辭文其言曲而¶
中其事肆而隠因貳以濟民行以明失得之報(肆陳也/貳疑也)¶
　易只是陰陽徃來(朱子言/之詳)六十四卦只是乾坤往來¶
　畢竟乾坤雖有兩名无兩理故陰陽合徳然既成八¶
　卦却有剛卦有柔卦其體截然不同故曰剛柔有體¶
<pb:KR1a0108_WYG_010-17b>¶
　體天地之撰天地間條條理理許多事易一一象出¶
　是天地之事以易而體聖人神明變化妙用易一一¶
　顯出是神明之徳以易而通彰往即藏往之知天地¶
　間无窮應用无不于此彰明察來即知來之神凡吉¶
　凶由來之故无不于此通徹微顯者于顯而可見處¶
　實寓其藏用者而顯者至微闡幽者于幽而不見處¶
　實寓其顯仁者而幽者畢闡若此者聖人皆為衰世¶
　之民開一條共由之路故謂之開(即開/物字)道理盡從此¶
<pb:KR1a0108_WYG_010-18a>¶
　開出也六十四卦之名擬諸形容象其物宜故當乎¶
　其名尊卑大小貴賤動靜内外莫不有辨故辨乎其¶
　物物即理也有元有亨有利不利貞不貞其中吉凶¶
　悔吝无不分明故正其言皆于斷辭備之矣惟其名¶
　又當物又辨言又正故稱小而類則大㫖則逺辭則¶
　文既曲中其事又肆而能隠肆者其事則陳列顯見¶
　而隠而不可知之妙存焉即中庸費而隠也夫天下¶
　之動貞于一貳則不一因其貳而明失得以告之失¶
<pb:KR1a0108_WYG_010-18b>¶
　得既明則吉凶一理民无有不共趨者也此民行所¶
　以濟也　開字只虚虚說一路開通這些道理故云¶
　開物¶
　　右第六章　申明吉凶與民同患¶
易之興也其于中古乎作易者其有憂患乎是故履徳¶
之基也謙徳之柄也復徳之本也恒徳之固也損徳之¶
修也益徳之裕也困徳之辨也井徳之地也巽徳之制¶
也(九卦皆反身修徳以處/憂患之事也而有序焉)履和而至謙尊而光復小而¶
<pb:KR1a0108_WYG_010-19a>¶
辨于物恒雜而不厭損先難而後易益長裕而不設(充/長)¶
(而不/造作)困窮而通井居其所而遷巽稱而隠(稱物之宜而/潛隠不露)¶
履以和行謙以制禮復以自知恒以一徳損以逺害益¶
以興利困以寡怨井以辨義(謂安而/能慮)巽以行權¶
　有一徳自有一徳之妙和而至等句言妙也有妙斯¶
　有用履以和行等句言用也九徳終身不可離言憂¶
　患為衰世言耳　徳由踐履入故始之以履基是根¶
　基立徳須有根基禮之用和為貴惟和乃為至有不¶
<pb:KR1a0108_WYG_010-19b>¶
　可行者非至也行已是立徳根基履和而至故可以¶
　和行行不和一步不得行矣　履必有所執持故次¶
　之以謙柄是人所執持者謙尊而不有其尊故尊而¶
　光夫尊而能降自周旋中規矩故謙以制禮　謙不¶
　外矜則知反本故次之以復本本源也本立道生端¶
　倪雖小而與後生枝葉不同故小而辨于物所謂道¶
　心惟微也這个辨于物處㡬微之介都是自家一㸃¶
　真知故復以自知　復則可久故次之以恒固堅固¶
<pb:KR1a0108_WYG_010-20a>¶
　也能恒處雜亂之中有至一者在故不厭一則自不¶
　雜于二三矣所以一徳書曰終始惟一　可久之道¶
　无過遏欲故次之以損修修治也損須于難尅處自¶
　家尅所以先難便後易如此欲日就減故害可逺¶
　欲減則理長故次之以益裕有充長不禦之意有所¶
　造作則充長亦非自然惟益已之所有自裕而无假¶
　造作此真利也故益之以興利　理欲消長驗于艱¶
　難故次之以困辨辨其徳之得力何如從自家心上¶
<pb:KR1a0108_WYG_010-20b>¶
　細細分析精明非自他人辨别也於難處得力自无¶
　不亨所以窮而通得于已自无怨尤故可以寡怨¶
　困中可以觀養故次之以井地成徳地位(與基字本/字意不同)¶
　造詣成就實地也自得則居安居安而資深逢源井¶
　不改邑養而不窮故居其所而遷所逢源也遷出而¶
　不匱也靜中養得定自然動時見得分明故井以辨¶
　義(安而能慮/此語精)養定然後變化出故次之以巽終焉制¶
　裁制也隨事有裁决也巽以柔入故能稱物以為裁¶
<pb:KR1a0108_WYG_010-21a>¶
　度而又隠而不露此神明妙用變化微權故巽以行¶
　權九以字重　朱子曰巽是低心下意將心入那事¶
　裏面去順他道理方能制若心粗如何行權便錯了¶
　　右第七章　申明道義之門¶
易之為書也不可逺為道也屢遷變動不居周流六虚¶
(卦之/六位)上下无常剛柔相易不可為典要惟變所適其出¶
入以度外内使知懼又明于憂患與故无有師保如臨¶
父母初率其辭而揆其方既有典常苟非其人道不虚¶
<pb:KR1a0108_WYG_010-21b>¶
行(方道/也)¶
　此章深言易道變動而神非有神明黙成之徳行不¶
　可以體易　易之于人不可須臾離者也其為道屢¶
　遷時時有變易事事有變易遷移轉徙既无方又无¶
　體變動而无定所可居故周流于六虚之位曲暢旁¶
　通无所不妙以上下之位言之時上時下无常位也¶
　以剛柔之體言之時剛而易柔柔而易剛无定體也¶
　有不可以典要執者一惟變所適耳惟變所適正是¶
<pb:KR1a0108_WYG_010-22a>¶
　屢遷處蓋天地間无須臾不變者時也隨時而變者¶
　中也惟變所適正時中之妙用故易道須臾不可逺¶
　不可逺欲逺之而不可得也惟因變屢遷則上下无¶
　常非真无常也剛柔相易非真无定也一出一入自¶
　有一定之度在變之所適正適于必不易之度也既¶
　有个一定之度則人之自外而内(先言外者因/上文先言出)无時¶
　不要變易却又都有个一定不易之矩絲毫走作不¶
　得如此安得不兢兢可懼故曰外内使知懼也然聖¶
<pb:KR1a0108_WYG_010-22b>¶
　人不但指出一定之理使人知懼又明說个憂患之¶
　故以示人吉凶俱善之道如云憂悔吝者存乎介震¶
　无咎者存乎悔是不特明吉凶併其當憂患之故而¶
　亦明之所以人自知憂懼雖无師保而常如父母臨¶
　之也聖人示人明切如此皆在繫辭中所以人只要¶
　從初便率循聖人之辭以揆度此義之方則知惟變¶
　所適正是一定向方所在是其始雖若无典要而其¶
　既盡是聖人之典常所為至變易而常一定者如此¶
<pb:KR1a0108_WYG_010-23a>¶
　然惟八徳完全隨時用中則黙而成之不言而信易¶
　道行矣苟非其人易豈可以虚行哉　惟變所適一¶
　篇之主出入以度云者易有體用出入即外内二字¶
　易不過八卦相盪如今日一事當以何卦為體何卦¶
　為用明日一事又以何卦為體何卦為用(假如雷入/巽出則為)¶
　(益巽入雷/出則為恒)體用間一卦不合時皆不可為度故合外¶
　内都要懼初字與既字相呼應初率其辭乃擬議以¶
　成變化工夫既有典常則變而能常乃變化已成功¶
<pb:KR1a0108_WYG_010-23b>¶
　夫典要與典常字相應一定而可執者謂之典要易¶
　无方體故不可為典要至理之不易處謂之典常(即/㑹)¶
　(通之/典禮)易有太極故有典常二義要分辨¶
　　右第八章　申明神而明之存乎其人¶
易之為書也原始要終以為質也六爻相雜惟其時物¶
也其初難知其上易知本末也初辭擬之卒成之終(言/初)¶
(上二/爻)若夫雜物撰徳辨是與非則非其中爻不備(謂卦/中四)¶
(爻/)噫亦要存亡吉凶則居可知矣知者觀其彖辭則思¶
<pb:KR1a0108_WYG_010-24a>¶
過半矣二與四同功而異位其善不同二多譽四多懼¶
近也柔之為道不利逺者其要无咎其用柔中也三與¶
五同功而異位三多凶五多功貴賤之等也其柔危其¶
剛勝耶¶
　易六十四象每卦具始終之理有所發端而由來者¶
　有所究竟而歸往者完全具備故原始要終以為質¶
　六爻相雜則剛柔迭居有六様變化皆一卦中隨時¶
　之用故曰時物也惟原始要終以為質故初之所擬¶
<pb:KR1a0108_WYG_010-24b>¶
　到底是此理初擬之上成而終之如木之有本與末¶
　本其根底末其枝幹其實一件也惟六爻相雜有時¶
　物不同所以雜一物便撰一徳(撰文/之撰)蓋兩卦相雜爻¶
　又剛柔相雜則所做之事各各不同所以有是非之¶
　辨成徳者是也不成徳者非也皆于中四爻備之然¶
　六爻不過一位之變其始終本末全理則具于一卦¶
　彖中惟居而觀得象玩得辭其全體分明方動而觀¶
　得變玩得占是以吉凶存亡之故不待動而變在靜¶
<pb:KR1a0108_WYG_010-25a>¶
　而居之時已可知故知者觀其彖辭則思過半矣下¶
　文兩條發明剛柔之位不同則剛柔之爻其當位不¶
　當位用亦不同所謂雜物撰徳辨是與非者辨諸此¶
　而已　二四位柔故柔居之可以无咎可以用柔中¶
　則剛之不當位明矣三五位剛故剛勝則柔之不當¶
　位明矣此其大槩也若隨時變化其情之愛惡又各¶
　不同不盡以剛柔得位然後吉也　孫聞斯曰原始¶
　要終以為質一句該易之義按一卦有一卦始終合¶
<pb:KR1a0108_WYG_010-25b>¶
　六十四卦又只一始終(序卦雜卦各/為原始要終)¶
　　右第九章　申明六爻之義¶
易之為書也廣大悉備有天道焉有人道焉有地道焉¶
兼三才而兩之故六六者非他也三才之道也道有變¶
動故曰爻爻有等故曰物物相雜故曰文文不當故吉¶
凶生焉(等謂逺近/貴賤之差)¶
　道有變動道本无變動也因時位變動而見道之變¶
　動爻者效此變動之道也故曰爻爻有等等級之等¶
<pb:KR1a0108_WYG_010-26a>¶
　位有貴賤陰陽此一定之等畫有剛柔體質此不齊¶
　之等皆等也寔定理也故謂之物剛宜居貴居陽柔¶
　宜居賤居陰惟不能盡符而有相雜雜則參錯故謂¶
　之文一雜便有當不當而吉凶生矣　易者合天地¶
　人之事摠歸之人故兼三才而两之¶
　　右第十章　申明六爻之動三極之道(與上/章合)¶
易之興也其當殷之末世周之盛徳邪當文王與紂之¶
事邪是故其辭危危者使平易者使傾其道甚大百物¶
<pb:KR1a0108_WYG_010-26b>¶
不廢懼以終始其要无咎此之謂易之道也(危懼故得/平安慢易)¶
(則必傾覆/易之道也)¶
　羲皇畫卦至文王序之彖之發揮一段吉凶之故使¶
　民知懼故易之興興于周也　易者使傾易謂輕忽¶
　惟懼則自然知危知危則不敢輕忽故可以補過无¶
　咎由于能悔能悔由于知懼故百物不廢則无一事¶
　不懼懼以終始聖人繫易深意盡于是矣¶
　　右第十一章　申明憂悔吝震无咎之義¶
<pb:KR1a0108_WYG_010-27a>¶
夫乾天下之至健也徳行恒易以知險夫坤天下之至¶
順也徳行恒簡以知阻能說諸心能研諸侯之慮(侯之/二字)¶
(衍/文)定天下之吉凶成天下之亹亹者¶
　前篇末章曰聖人設卦以盡情偽繫辭焉以盡其言¶
　故此章專發明卦中之情夫乾健坤順性之徳也惟¶
　其有險有阻而情生情生而吉凶生聖人繫辭以盡¶
　言正言其情也人惟因聖人之辭以得卦之情則知¶
　吉凶之故因知變化之道險阻不能害而情也皆歸¶
<pb:KR1a0108_WYG_010-27b>¶
　于性矣所謂利貞者性情也通章一意貫下　黙而¶
　成之不言而信存乎徳行論徳行无過成健順之徳¶
　行夫乾至健也豈不易知却要知得易中有險夫坤¶
　至順也豈不簡能却要知得簡中有阻危而不安曰¶
　險對易字看塞而難通曰阻對簡字看何言乎險乾¶
　健无險交于坤則有動有陷有止而成險惟知險纔¶
　得常健而易者得其為易何言乎阻坤順无阻交于¶
　乾則有入有麗有說而成阻惟知阻纔得常順而簡¶
<pb:KR1a0108_WYG_010-28a>¶
　者得其為簡是乾坤易簡之妙全在險阻一知以此¶
　說心研慮而吉凶定亹亹成矣　本義如自髙臨下¶
　而知其險如自下趨上而知其阻按如此看險阻二¶
　字推之便知八卦有情偽蓋既有動陷止便有動而¶
　可不可陷而出不出止而當不當之情入麗說亦然¶
　八卦相為推盪相得不相得之情分矣知其情而變¶
　化所以吉凶可定亹亹可成(詳見/金針)能研諸侯之慮一¶
　說侯即候字也當㡬之慮為候一說侯即屯之建侯¶
<pb:KR1a0108_WYG_010-28b>¶
　初發之一念二說俱可通悅心心字以本體言慮以¶
　發動言悅心居而安者易也研慮玩而占者易也¶
是故變化云為吉事有祥象事知器占事知來天地設¶
位聖人成能人謀鬼謀百姓與能¶
　惟知險知阻則夫云為之間自能知變化(言曰云行/曰為擬議)¶
　(以成/變化)這纔得吉凶俱善百祥來集成天下一條至吉¶
　之路所謂吉事有祥也這原是乾坤至易至簡之理¶
　特人不知險阻則自不知趨吉耳這吉祥道理見之¶
<pb:KR1a0108_WYG_010-29a>¶
　為象則利天下之事无不于此成故象事知器這吉¶
　祥道理玩之為占則吉凶之故无不知其由來故占¶
　事知來此道理自天地設位原自見成髙卑貴賤動¶
　靜剛柔本來易簡故天地設位而易行乎其中只是¶
　非有聖人成能則河圖洛書而立卦則蓍龜神物而¶
　揲蓍效天地變化而繫辭如何定吉凶成亹亹惟有¶
　聖人成天地之能所以觀象觀變能盡人謀以通天¶
　下之志也四營十八變能合鬼謀以通神明之徳也¶
<pb:KR1a0108_WYG_010-29b>¶
　於是日用不知之百姓皆知險知阻而可以與能矣¶
　與能與聖人之知也¶
八卦以象告爻彖以情言剛柔雜居而吉凶可見矣變¶
動以利言吉凶以情遷¶
　聖人成能于何見得只是與民同患使知險阻之情¶
　而已故伏羲畫八卦其情已告于象中後世文周二¶
　聖猶恐隠而難知于是繫之爻彖之辭而情乃盡見¶
　矣(說明/情字)故就象而觀剛柔雜居其吉凶之象已大約¶
<pb:KR1a0108_WYG_010-30a>¶
　可見只是時位不同則其吉凶隨時變動必有个因¶
　時之義在所謂利也(利者義/之和)故變動以利言惟有變¶
　動則吉凶之情又因爻位而遷矣遷者一卦之吉凶¶
　又變為六様必六爻吉凶之情无不旁通斯有吉无¶
　凶而謂之有祥矣六爻之情則下文相攻相取是也¶
　聖人所言六爻之情則下文六様辭是也知險知阻¶
　于此知之而已說心研慮于此說與研而已¶
是故愛惡相攻而吉凶生逺近相取而悔吝生情偽相¶
<pb:KR1a0108_WYG_010-30b>¶
感而利害生凡易之情近而不相得則凶或害之悔且¶
吝¶
　易之情何如不外愛惡逺近兩端愛則相得惡則必¶
　不相得故吉凶大勢于此而分然相愛也或得之于¶
　近而不能取之于逺則吉中向凶而有吝相惡也或¶
　失之于近而能取之于逺(逺近可/以互見)則凶中向吉而有¶
　悔故悔吝以逺近相取生相愛相取此相得之情也¶
　于情為真相惡不相取此不相得之情也于情為偽¶
<pb:KR1a0108_WYG_010-31a>¶
　真則利自然得吉偽則害自然不吉故利害之生分¶
　于情偽之相感也所以易之情大凡不相得便凶或¶
　相得之中而有害焉則悔且吝所謂知險知阻知此¶
　情也　利害句摠上二句觀下文𦂳接情字可見(愛/惡)¶
　(分于卦逺近定于爻如震下而艮上則為頥有相得/之情反之為小過有不相得之情然頤之初逺于上)¶
　(曰舍爾靈龜不能相取小過之五逺于三曰取彼/在穴則能相取吉凶悔吝所由生也餘可類通)¶
將叛者其辭慙中心疑者其辭枝吉人之辭寡躁人之¶
辭多誣善之人其辭游失其守者其辭屈(過當者/謂之多)¶
<pb:KR1a0108_WYG_010-31b>¶
　此舉爻彖之辭以明觀情之法吉一而已其不相得¶
　之情不一故聖人見其情則繫辭以擬之將叛背去¶
　也則知其中多愧而其辭慙(如迷/復爻)疑自惑也則知其¶
　中騖亂而其辭枝(如見豕/見鬼爻)躁則其中飛揚故其辭過¶
　當而苦多(離之突/如爻)誣善粉飾也謂无是善而飾為是¶
　善其中皆偽故其辭游(如翰音/登天)失守則无據故其辭¶
　屈(如大壯之不/能退不能遂)一一因辭觀情則愛惡真偽无不瞭¶
　然所謂險阻无不知矣　因辭而知險阻之情因情¶
<pb:KR1a0108_WYG_010-32a>¶
　而知吉凶因吉凶而知變化此變化云為吉事有祥¶
　也則乾坤徳行成矣上繫首以易簡終以徳行故此¶
　章以易簡徳行結之　易道懼以終始知險阻知懼¶
　也聖人吉凶與民同患全在提醒他這㸃恐懼之知¶
　故曰百姓與能¶
　　右第十二章　申明首繫吉凶變化字¶
說卦傳¶
昔者聖人之作易也幽贊于神明而生蓍參天兩地而¶
<pb:KR1a0108_WYG_010-32b>¶
倚數(幽贊神明猶/言贊化育)觀變于陰陽而立卦發揮于剛柔而¶
生爻和順于道徳而理于義窮理盡性以至于命¶
　人之所以為人本自通神明合天地體陰陽㑹剛柔¶
　但人自囿于形骸不知天之命我者何在而人不勝¶
　小矣作易聖人要立生人之命于是設為蓍數卦爻¶
　以教人復這命命者何也具之人則為性在天地間¶
　則為理析言之隨事隨物之義合言之共由共得之¶
　道徳是也所謂蓍與數與卦與爻无非明此者也故¶
<pb:KR1a0108_WYG_010-33a>¶
　蓍云者因人有幽贊神明者在蓍由此而生數云者¶
　因人有參天兩地者在數倚此而起曰倚謂靠此而¶
　起也卦云者人皆有陰陽之變當觀故觀之以立卦¶
　爻云者人皆有剛柔之用當發揮故因之以生爻惟¶
　幽贊(介紹以傳/命謂之贊)參兩觀變發揮故道徳于此而從容¶
　以妙合時義于此條理而得宜理于此无不窮方于¶
　性无不盡而命于此至矣至命者人而達天之謂也¶
　　右第一章　明易理皆性命¶
<pb:KR1a0108_WYG_010-33b>¶
昔者聖人之作易也將以順性命之理是以立天之道¶
曰陰與陽立地之道曰柔與剛立人之道曰仁與義兼¶
三才而兩之故易六畫而成卦分陰分陽迭用柔剛故¶
易六位而成章¶
　承上章窮理盡性至命易所以順性命之理也性命¶
　之理仁義是也天道有陽生陰成地道有剛克柔克¶
　陰陽剛柔即是人道之仁義故易六爻備三才之道¶
　寔則分天之陰陽用地之剛柔者皆在人故人道立¶
<pb:KR1a0108_WYG_010-34a>¶
　而天道地道皆于此立矣成章成天地人之文章也¶
　仁之育即天之陽地之剛義之正即天之陰地之柔¶
　合之方成文章　分辨也兩而化也迭用用處合也¶
　一而神也陰陽亦迭用剛柔亦有分兩句互文見義¶
　　右第二章　明仁義為性命之理　通上為一章¶
天地定位山澤通氣雷風相薄(音/迫)水火不相射(音/石)八卦¶
相錯(卲子曰此伏/羲八卦之位)數往者順知來者逆是故易逆數也¶
　(據本義畫卦先震艮次坎離次巽兌易之數乾一/兌二離三震四巽五坎六艮七坤八是皆逆也)¶
<pb:KR1a0108_WYG_010-34b>¶
雷以動之風以散之雨以潤之日以晅之艮以止之兌¶
以說之乾以君之坤以藏之¶
　定位章先說天地而後言六子有父母而後有男女¶
　也雷動章先說六子而後言乾坤六子之用皆父母¶
　之用也前章說六子先山澤(西北/東南)次風雷(西南/東北)次水¶
　火(東/西)相錯之義也後章言六子先震巽(二/長)次坎離(二/中)¶
　次艮兌(二/少)相生之序也八卦中有一卦未像則不能¶
　相錯而何以言數往知來八徳中有一徳未備則不¶
<pb:KR1a0108_WYG_010-35a>¶
　能成用(動散等/之用)而何以言乾君坤藏世以已往為數¶
　往(本文无/己字)以未來為知來(本文无/未字)非也出而應用為¶
　往反而探本為來故作善而可得福作不善而必召¶
　殃此感召之有定者也皆往也順也惟天先福而如¶
　何知其善先禍而如何知其不善(中庸善不/善必先知)此感召¶
　所由致者也皆來也逆也夫易正使人反其本尋其¶
　源知其所由來故易逆數也能知來則數往自在其¶
　中聖人作易之意却全為知來故只言易逆數也¶
<pb:KR1a0108_WYG_010-35b>¶
　天地造化大凡以順而生以逆而變易所言者變也¶
　故六十四變以順成體以逆成用聖人畫卦其相生¶
　之序一爻兩儀二爻四象三爻八卦四爻一十六卦¶
　五爻三十二卦六爻六十四卦此體也以順生者也¶
　聖人揲蓍求卦其相錯之用從六十四一索而得初¶
　爻從三十二再索而得二爻從十六三索而成内卦¶
　從八卦四索而得四爻從四象五索而得五爻從兩¶
　儀六索而定一卦用也(詳金仁/山氏說)以逆成者也凡用處¶
<pb:KR1a0108_WYG_010-36a>¶
　无不是逆也以順而生則乾交坤而有三男坤交乾¶
　而有三女以逆而用則三男之動陷止皆所以成乾¶
　之健也三女之入麗說皆所以成坤之順也坤之順¶
　亦不過成乾之健也可反求而知也六十四卦之序¶
　其用皆然如屯後繼以蒙是以蒙來逆屯寔所以用¶
　蒙成屯也(无䝉屯/不成功)故序卦每曰然後受之以云有屯¶
　然後蒙可受受蒙然後屯成其變化是知來者從流¶
　以返源因用以探本之功一部易不是逆不成變化¶
<pb:KR1a0108_WYG_010-36b>¶
　故曰易逆數也　通章只看八卦相錯句八八互相¶
　錯而六十四變成矣數往句是賔知來句是主此章¶
　揲蓍全用大衍之數故曰逆數也¶
　　右第三章第四章　言八卦定位對待之體而用¶
　　　在其中¶
帝出乎震齊乎巽相見乎離致役乎坤說言乎兌戰乎¶
乾勞乎坎成言乎艮(卲子曰此卦乃文王所/定所謂後天之學也)萬物出乎¶
震震東方也齊乎巽巽東南也齊也者言萬物之潔齊¶
<pb:KR1a0108_WYG_010-37a>¶
也離也者明也萬物皆相見南方之卦也聖人南面而¶
聴天下嚮明而治蓋取諸此也坤也者地也萬物皆致¶
養焉故曰致役乎坤兌正秋也萬物之所說也故曰說¶
言乎兌戰乎乾乾西北之卦也言陰陽相薄也坎者水¶
也正北方之卦也勞卦也萬物之所歸也故曰勞乎坎¶
艮東北之卦也萬物之所成終而所成始也故曰成言¶
乎艮(言萬物之隨/帝以出入也)¶
神也者妙萬物而為言者也動萬物者莫疾乎雷撓萬¶
<pb:KR1a0108_WYG_010-37b>¶
物者莫疾乎風燥萬物者莫熯乎火說萬物者莫說乎¶
澤潤萬物者莫潤乎水終萬物始萬物者莫盛乎艮故¶
水火相逮雷風不相悖山澤通氣然後能變化既成萬¶
物也¶
　帝字另句下文出震齊巽皆帝之為也與次章神字¶
　對看帝也神也即所謂命也天命之性一動自爾兢¶
　惕兢惕便是生機故帝出乎震中庸首言戒慎恐懼¶
　出震之理也纔有震動便有巽入敬謹與巽順原相¶
<pb:KR1a0108_WYG_010-38a>¶
　合而來故出乎震則齊乎巽震動巽齊則无不明之¶
　徳故相見乎離中庸之誠而明也南面而聴天下非¶
　明不可故嚮明而治取諸離明徳新民原為一事萬¶
　物相見則必有以養之有治則有養也萬物待養于¶
　坤坤作成物以母道養子極顧復之恩曰致役乎坤¶
　養則說故說言乎兌萬物得成就則自說兌以陰成¶
　物也陰盛則薄陽非乾元以主宰乎陰此時乾剛自¶
　然要戰陰西北方陰盛而陽必戰之位也故戰乎乾¶
<pb:KR1a0108_WYG_010-38b>¶
　即坤之龍戰有戰則有所歸藏萬物入坎而歸藏得¶
　成功之時故曰勞乎坎功勞之勞(舊讀勞去聲作慰/勞說大意亦相同)¶
　蓋萬有成功孕而復生之機在是故謂之勞于是¶
　終而復始焉艮者所以成始而成終也得其止自然¶
　復動而出震故艮之成終處即是成始處也　動萬¶
　物者天理之所發動撓萬物者天機之所鼓舞熯乎¶
　火則光輝之發越也說萬物潤萬物稍有别兌一陰¶
　在上以形普施萬物之上為成物之利澤故謂之說¶
<pb:KR1a0108_WYG_010-39a>¶
　萬物坎一陽在中以氣潛滋萬物之中為受命之根¶
　本故謂之潤萬物(兌陰澤/坎陽水)六者皆神之妙則皆帝之¶
　所為也水火相逮三句又言六子交相為用上章言¶
　不相射以為害也却反相逮而交濟為用(水養火/火温水)相¶
　薄而鼓扇(雷出/巽入)也却又不相害而交與(雷動/風發)所以謂¶
　之神六子之變化皆乾坤之變化故曰然後能變化¶
　而萬物于此成也　帝出乎震萬物同源之主宰萬¶
　物出乎震則物物各具之主宰¶
<pb:KR1a0108_WYG_010-39b>¶
　　右第五章第六章　言八卦一氣流行之用而體¶
　　　則不易¶
乾健也坤順也震動也巽入也坎陷也離麗也艮止也¶
兌說也(此言八卦/之性情)¶
乾為馬坤為牛震為龍巽為雞坎為豕離為雉艮為狗¶
兌為羊(逺取諸物/者如此)¶
乾為首坤為腹震為足巽為股坎為耳離為目艮為手¶
兌為口(近取諸/身如此)¶
<pb:KR1a0108_WYG_010-40a>¶
　徤順等八卦之徳有一徳自有一樣情性馬之為乾¶
　以性健也牛之為坤以性順也(餘/同)但物性則各得其¶
　一不能相兼惟人八徳皆備人而不能全體八徳與¶
　一偏之物何異甚而一徳亦不能純(如馬之純乎健/牛之純乎順)¶
　毋乃人而反不如物乎乾為首條正見八者全具于¶
　一身但具是形而不具是徳則形亦委形皆人之自¶
　不成其形也故聖則踐形踐形者通身八物也　八¶
　徳主之者謂之帝妙之者謂之神人試自體驗乾為¶
<pb:KR1a0108_WYG_010-40b>¶
　首能行健而首出乎坤為腹能以厚載為度量乎震¶
　為足能動以天乎巽為股能風行于逺近乎坎耳能¶
　聰乎離目能明乎艮為手能執持而有止乎兌為口¶
　皆代天言乎能如此則成象之人也不如此人亦物¶
　焉而已¶
　　右第七章第八章第九章　明易之廣大以言乎¶
　　　天地之間則備矣¶
乾天也故稱乎父坤地也故稱乎母震一索而得男故¶
<pb:KR1a0108_WYG_010-41a>¶
謂之長男巽一索而得女故謂之長女坎再索而得男¶
故謂之中(音/仲)男離再索而得女故謂之中女艮三索而¶
得男故謂之少男兌三索而得女故謂之少女(索求/也)¶
　人一身有父母之道有三男之道有三女之道皆在¶
　人自索自求故云一索再索而得男得女也三才總¶
　人道於此章尤見分明¶
　　右第十章　明乾道成男坤道成女¶
乾為天為圜為君為父為玉為金為寒為冰為大赤為¶
<pb:KR1a0108_WYG_010-41b>¶
良馬為老馬為瘠馬為駁馬為木果¶
坤為地為母為布為釜為吝嗇為均為子母牛為大輿¶
為文為衆為柄其于地也為黑¶
震為雷為龍為𤣥黄為旉(花之/通名)為大塗為長子為决躁¶
為蒼筤竹為萑葦其于馬也為善鳴為馵足為作足為¶
的顙其于稼也為反生其究為健為蕃鮮¶
巽為木為風為長女為繩直為工為白為長為髙為進¶
退為不果為臭其于人也為寡髪為廣顙為多白眼為¶
<pb:KR1a0108_WYG_010-42a>¶
近利市三倍其究為躁卦¶
坎為水為溝瀆為隠伏為矯輮為弓輪其于人也為加¶
憂為心病為耳痛為血卦為赤其于馬也為美脊為亟¶
心為下首為薄蹄為曵其于輿也為多𤯝為通為月為¶
盜其于木也為堅多心¶
離為火為日為電為中女為甲胄為戈兵其于人也為¶
大腹為乾(音/干)卦為鱉為蟹為蠃(力禾/反)為蚌為龜其于木¶
也為科上槁¶
<pb:KR1a0108_WYG_010-42b>¶
艮為山為徑路為小石為門闕為果蓏(音/卵)為閽寺為指¶
為狗為䑕為黔喙之屬其于木也為堅多節¶
兌為澤為少女為巫為口舌為毁折為附决其于地也¶
為剛鹵為妾為羊¶
　此章所著欲人知天地間凡成象成形人仰觀俯察¶
　之間開眼觸目无非是八物也　龔氏曰觸類而長¶
　之乾為君為圜則知坤為臣為方巽為曲直則知離¶
　為鋭乾為寒則知巽為暑坤為凉艮為温(以方/位推)離為¶
<pb:KR1a0108_WYG_010-43a>¶
　乾卦則知坎為濕坎為血卦則知離為氣皆可類通¶
　矣¶
　　右第十一章　所以類萬物之情¶
序卦傳¶
有天地然後萬物生焉盈天地之間者惟萬物故受之¶
以屯屯者盈也屯者物之始生也物生必蒙故受之以¶
蒙蒙者蒙也物之穉也物稺不可不養也故受之以需¶
需者飲食之道也飲食必有訟故受之以訟訟必有衆¶
<pb:KR1a0108_WYG_010-43b>¶
起故受之以師師者衆也衆必有所比故受之以比比¶
者比也比必有所畜故受之以小畜物畜然後有禮故¶
受之以履履而泰然後安故受之以泰泰者通也物不¶
可以終通故受之以否物不可以終否故受之以同人¶
與人同者物必歸焉故受之以大有有大者不可以盈¶
故受之以謙有大而能謙必豫故受之以豫豫必有隨¶
故受之以隨以喜隨人者必有事故受之以蠱蠱者事¶
也有事而後可大故受之以臨臨者大也物大然後可¶
<pb:KR1a0108_WYG_010-44a>¶
觀故受之以觀可觀而後有所合故受之以噬嗑嗑者¶
合也物不可以苟合而已故受之以賁賁者飾也致飾¶
然後亨則盡矣故受之以剥剥者剥也物不可以終盡¶
剥窮上反下故受之以復復則不妄矣故受之以无妄¶
有无妄然後可畜故受之以大畜物畜然後可養故受¶
之以頤頤者養也不養則不可動故受之以大過物不¶
可以終過故受之以坎坎者陷也陷必有所麗故受之¶
以離離者麗也¶
<pb:KR1a0108_WYG_010-44b>¶
　　右上篇¶
有天地然後有萬物有萬物然後有男女有男女然後¶
有夫婦有夫婦然後有父子有父子然後有君臣有君¶
臣然後有上下有上下然後禮義有所錯夫婦之道不¶
可以不久也故受之以恒恒者久也物不可以久居其¶
所故受之以遯遯者退也物不可以終遯故受之以大¶
壯物不可以終壯故受之以晉晉者進也進必有所傷¶
故受之以明夷夷者傷也傷於外者必反其家故受之¶
<pb:KR1a0108_WYG_010-45a>¶
以家人家道窮必乖故受之以睽睽者乖也乖必有難¶
故受之以蹇蹇者難也物不可以終難故受之以解解¶
者緩也緩必有所失故受之以損損而不已必益故受¶
之以益益而不已必决故受之以夬夬者决也决必有¶
所遇故受之以姤姤者遇也物相遇而後聚故受之以¶
萃萃者聚也聚而上者謂之升故受之以升升而不已¶
必困故受之以困困乎上者必反下故受之以井井道¶
不可不革故受之以革革物者莫若鼎故受之以鼎主¶
<pb:KR1a0108_WYG_010-45b>¶
器者莫若長子故受之以震震者動也物不可以終動¶
止之故受之以艮艮者止也物不可以終止故受之以¶
漸漸者進也進必有所歸故受之以歸妹得其所歸者¶
必大故受之以豐豐者大也窮大者必失其居故受之¶
以旅旅而无所容故受之以巽巽者入也入而後說之¶
故受之以兌兌者說也說而後散之故受之以渙渙者¶
離也物不可以終離故受之以節節而信之故受之以¶
中孚有其信者必行之故受之以小過有過物者必濟¶
<pb:KR1a0108_WYG_010-46a>¶
故受之以既濟物不可窮也故受之以未濟終焉¶
　　右下篇¶
　連山首艮歸藏首坤周易首乾文王所序也文王精¶
　藴全在序卦中其因象定名觀象繫辭皆序卦既定¶
　而名之繫之者也(觀乾坤之後/名屯蒙可見)卦有進退消長之序¶
　(如先天圖乾南坤/北陽左陰右是也)又有陰陽推遷之序(如乾為天天/風姤天山遯)¶
　(卦氣之/序是也)皆一成不移有自然相因之序觀其前可以¶
　知其後因其往可以知其來覆驗之而不差理之有¶
<pb:KR1a0108_WYG_010-46b>¶
　定者也惟周易此序不知其所以然而然相推遷也¶
　不以漸次相推移也不拘剛柔故據其前不可以按¶
　其後觀其往不可以定其來无成跡可尋變之无窮¶
　者也蓋有定者生成之序如人物之生而長長而成¶
　无不同者也无定者有生後之感遇此不可同于彼¶
　今日不可槩來日日變日異者也易序造化之至變¶
　也惟其盡造化之至變故人无得測其變之由而天¶
　下之萬變卒不能外焉所以能通神明體天地類萬¶
<pb:KR1a0108_WYG_010-47a>¶
　物行變化而定天下之吉凶成天下之亹亹焉神无¶
　方易无體於序卦見之仲尼潛心文王知其變化難¶
　也故曰知變化之道者其知神之所為乎　序卦多¶
　言物有其理不盡其事虚而非物有其事不當其理¶
　則偽而无物故誠者物之終始不誠无物无物亦无¶
　易矣致知在格物此物字　序卦成于相錯蓋八卦¶
　不相錯不變也序卦之數逆順則生逆則變變于逆¶
　也詳見逆數圖說　序卦之法不出一个相錯其相¶
<pb:KR1a0108_WYG_010-47b>¶
　錯之法則是一參一兩所謂參天兩地是也以上下¶
　經言之是以兩而錯陽為主之卦多在上經陰為主¶
　之卦多在下經上下篇又分三局父母為首局男道¶
　為中局女道為末局是以三而錯每一局十二卦又¶
　以兩而錯首局乾坤泰否為對中局剥復咸恒為對¶
　末局夬姤豐旅為對每六卦之中三分之各兩卦兩¶
　卦中對合之又自相為錯蓋六十四大段分之以至¶
　于一卦(卦中兩卦三爻/亦是一參一兩)无非陰陽對待亦无非先陽¶
<pb:KR1a0108_WYG_010-48a>¶
　而後陰則其序亦天然有定一毫不可紊亂者也其¶
　錯之中如上經少下經多已後相錯每每前少後多¶
　則陽竒陰偶之義也此皆造化自然之變故說者曰¶
　易序分明一个世運圖蓋世運不能違也(不出兼三/才而兩之)¶
　(分陰分陽/迭用柔剛)　孫聞斯先生曰君子所居而安者易之¶
　序也此序斷不可移如有乾然後有坤有坎然後有¶
　離六十四之序皆然故每曰受之以受之以三字即¶
　是君子以三字受得一卦然後可再受一卦其序一¶
<pb:KR1a0108_WYG_010-48b>¶
　步凌躐不得故曰居而安云¶
雜卦傳¶
　序卦文王之易也雜卦則夫子之易也序以陰陽得¶
　中為主故上經以泰否居中以坎離為終下經以咸¶
　恒為始損益居中既未為終皆三陰三陽相平之卦¶
　所以調氣化之中後天而奉天時之道也雜以辨别¶
　君子小人為主故首言乾剛次坤柔末則以剛决柔¶
　終之蓋盡人事以挽囘氣化使剛常為主柔常順從¶
<pb:KR1a0108_WYG_010-49a>¶
　氣化有雜揉而道常歸一先天而天弗違之道也¶
乾剛坤柔比樂師憂臨觀之義或與或求(以我臨物曰/與物來觀我)¶
(曰求二卦/互有與求)屯見而不失其居蒙雜而著震起也艮止也¶
　乾剛坤柔起首截然分開剛自然為可貴可尊柔自¶
　然為可賤可卑則剛當為主自是天地間必不可倒¶
　置者故剛在上得位則衆所歸往而成樂世矣剛在¶
　下而統衆則責任所萃而能憂世矣一上一下雖有¶
　憂樂之分其繫當世之重則皆此剛也臨剛在下上¶
<pb:KR1a0108_WYG_010-49b>¶
　四柔待澤焉觀剛在上下四柔從風焉皆剛為與柔¶
　為求也屯一剛上而居于五位當其顯見然有震初¶
　一剛根抵于下故見而不失其居居者本心之安居¶
　也蒙一剛内而居于二中若其易雜有艮上一剛透¶
　而著見于上(本義坎幽/昧艮光明)故雜而著著者心體之光明¶
　也震起也剛從下起一起无有不起艮止也剛從上¶
　止一止无不得止十卦剛不為柔雜故居第一局¶
損益盛衰之始也大畜時也无妄災也萃聚而升不來¶
<pb:KR1a0108_WYG_010-50a>¶
也謙輕而豫怠也噬嗑食也賁无色也¶
　序卦泰否在上經損益在下經雜卦易損益于上易¶
　泰否于下蓋泰否天運損益人事雜卦重在盡人事¶
　以囘天運故以損益先也(萃升兩剛合併剛/専主故亦移而上)損損剛¶
　益柔也損則虚之極故為盛㡬益以剛益柔也益則¶
　盈之漸故為衰㡬大畜畜乎乾剛所以得乎畜之時¶
　无妄乾剛之動所以災為外至(災非/自取)萃剛聚而柔皆¶
　聚聚而有貫通之精神升剛升而柔時升升而不復¶
<pb:KR1a0108_WYG_010-50b>¶
　來于汚下謙剛下止功髙徳重之君子也自處以卑¶
　所以矯輕豫剛上出鼓動一世之君子也謹動于早¶
　所以儆怠噬嗑剛柔皆噬噬所當噬知味之食也賁¶
　剛柔相文天地至文文而无色十卦剛柔相劑而不¶
　為所雜者¶
兌見而巽伏也隨无故也蠱則飭也剥爛也復反也晉¶
晝也明夷誅也井通而困相遇也¶
　兌巽本柔卦一柔見而在外則說乎剛矣一柔伏而¶
<pb:KR1a0108_WYG_010-51a>¶
　在下則順乎剛矣隨震剛來下兌柔故動而日新无¶
　故蠱巽柔要于剛止故事能整而得飭剥于羣陰剥¶
　爛中存一剛也復一剛來反而羣陰復生也晉離明¶
　出暗正晝之象明夷以明去暗誅夷之象觀乎晝則¶
　明夷為夜矣觀乎誅則晉為賞矣可以互知離明乾¶
　體人心之天明故雜卦于離與乾並重井以柔巽剛¶
　所以得通非逢坎剛之源不得通也困以柔揜剛所¶
　以終遇非不失坎剛之所不能遇也十卦當柔道盛¶
<pb:KR1a0108_WYG_010-51b>¶
　而主之以剛所以盡人事者无過此¶
咸速也恒久也渙離也節止也解緩也蹇難也睽外也¶
家人内也(兩卦相對雜卦中先後多與/序卦反所用不同也皆有義)¶
　上經以井困終夫井通則坎中一剛養而不窮困遇¶
　則困中一剛困而得亨全是剛中為主故下經咸恒¶
　以下皆言剛柔相得有柔皆聴于剛之妙　咸剛下¶
　柔上以男下女其感通甚神故咸速也恒剛上柔下¶
　男女正位得其常道故恒久也渙剛來不窮故離而¶
<pb:KR1a0108_WYG_010-52a>¶
　為渙有利逺之用節剛柔分而剛得中故止而成節¶
　亦中節之和解雷雨之用生長之道緩以濡之也故¶
　解必待時而解蹇險止之用危懼之道難(平/聲)以惕之¶
　也故蹇當无時不蹇暌離明外煜睽皆可孚家人離¶
　明内照風出有自八卦剛柔相劑為用柔无不順從¶
　于剛者也¶
否泰反其類也大壯則止遯則退也大有衆也同人親¶
也革去故也鼎取新也小過過也中孚信也豐多故親¶
<pb:KR1a0108_WYG_010-52b>¶
寡旅也¶
　至此則剛柔自不混而无分而各有其類矣所謂¶
　方以類聚物以羣分也否泰正言其類之相反惟大¶
　小之類既分自然剛常為主而柔類從之大壯剛不¶
　過壯而止所當止也遯以剛逺柔而退所當退也大¶
　有則君子之羣合而為衆同人則君子之合自相為¶
　親如此人心故習漸漸可去革去故也人心明徳漸¶
　漸日新鼎取新也摠或有時柔小過然過者自過剛¶
<pb:KR1a0108_WYG_010-53a>¶
　大之為主者不得而過上下合而成孚皆剛中為孚¶
　柔小信從之而无不孚處其時之盛雖或豐而多故¶
　然有日中之明不以多故蔽也處其時之暫雖或旅¶
　而親寡有安止之明不以親寡失也十二卦皆從柔¶
　用而純歸剛大駸駸有純乾之漸矣(如大有同人剛/多而移下經柔)¶
　(得位/也)¶
離上而坎下也小畜寡也履不處也需不進也訟不親¶
也大過顛也姤遇也柔遇剛也漸女歸待男行也頤養¶
<pb:KR1a0108_WYG_010-53b>¶
正也既濟定也歸妹女之終也未濟男之窮也夬决也¶
剛决柔也君子道長小人道憂也¶
　此下則以剛變柔要歸純乾以為終局(小畜四卦皆/乾故移于此)¶
　離者人心之明坎者人心之險離上則得乾之上運¶
　日進于髙明而心天位矣坎下則得坤之下承安處¶
　于靜止而心地位矣離上坎下則上下皆貞而純乎¶
　乾剛以君之矣故即舉四乾卦終之小畜剛以柔畜¶
　是入細工夫寡之又寡(克去/之義)故小畜寡也履以柔履¶
<pb:KR1a0108_WYG_010-54a>¶
　剛是踏實工夫步步躬行故履不處也需剛健而不¶
　陷不輕犯險以行曰不進也訟上健而下險不使險¶
　内伏曰不親也(不親/乎險)大過以下八卦不相為對然无¶
　非明剛主乎柔而夬之决柔則純乾矣故以終焉大¶
　過兩柔包四剛不以乾包坤而反居内故謂之顛然¶
　惟顛也而乾剛在内主持見其為大者過也姤遇也¶
　柔進而剛有遇之道所以咸章不使柔成壯女也二¶
　卦剛將為柔勝而必以剛主也漸女漸進也女而待¶
<pb:KR1a0108_WYG_010-54b>¶
　男行則吉頤乾包坤也以君子養小人則正二卦剛¶
　得以勝柔而必以剛主也既濟剛卦上柔卦下則謂¶
　之定歸妹兌女下震男則女得所終矣是柔從剛而¶
　兩得也未濟坎男下離女則男必至窮矣是剛下柔¶
　而兩失也如此明乎剛不可一日不主柔必如夬之¶
　剛决柔則小人盡變為君子而成純乾之體矣斯所¶
　謂首出庶物萬國咸寧者也大過以下則甚言剛柔¶
　有貞勝之勢以見必不可不純主乾剛以躋一世於¶
<pb:KR1a0108_WYG_010-55a>¶
　君子蓋聖人憂危之深意云　序卦天地不齊之運¶
　故自乾坤開闢以後剛柔日交則日變自淳而趨漓¶
　自厚而入薄氣化日不同人心日改化莫知終窮故¶
　要歸于未濟到底是一未防範无已時兢惕无已時¶
　文王憂世之深衷也雜卦人道善反之事故戴乾履¶
　坤以來剛柔自克自勝由漓反淳由薄歸厚形骸復¶
　歸天理情欲返還天性純是本來故要歸于夬到底¶
　完此乾剛已為君子舉世共成君子此仲尼救世之¶
<pb:KR1a0108_WYG_010-55b>¶
　至道也惟知天運之日異月不同則知天不可不以¶
　人事補惟知人之日返日純粹則知人還可以合乎¶
　天二聖心一道同也　人心坎離即先天之乾坤故¶
　離明之體完則乾天之體復矣從坎險經歴盡則離¶
　明之體完矣雜首局不言離祗言坎與序卦同從坎¶
　入手也損益第二局言離不言坎則險去而天明透¶
　矣兌巽第三局以晉明夷井困終之猶序之終以坎¶
　離也下經咸恒首局以解蹇睽家人結之亦坎離也¶
<pb:KR1a0108_WYG_010-56a>¶
　否泰中局以豐旅結之亦有離无坎則全是離明用¶
　事矣(十四卦/皆无坎)至于末局先提離坎即以大有同人需¶
　訟四卦繼之明著坎離合乾人心一天體也然後以¶
　未濟夬終焉未濟坎離之合仍序所終而特繫之一¶
　夬正明人能盡化為君子天運亦有所不能拘所云¶
　統天御天則此道是也噫至矣盡矣¶
　¶
　¶
<pb:KR1a0108_WYG_010-56b>¶
　¶
　¶
　¶
　¶
　¶
　¶
　¶
　周易像象述卷十¶

